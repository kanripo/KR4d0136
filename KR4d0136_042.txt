# -*- mode: mandoku-view; -*-
#+TITLE: 龜山集
#+DATE: 2015-08-24 23:55:56.672196
#+PROPERTY: ID KR4d0136
#+PROPERTY: BASEEDITION WYG    
#+PROPERTY: JUAN 卷四十二
<pb:KR4d0136_WYG_042-1a>¶
欽定四庫全書¶
　龜山集巻四十二　　　　　宋　楊時　撰¶
　　詩五¶
　　七言絶句¶
　　　書懐(少/作)¶
敝裘千里北風寒還憶簞瓢陋巷安位重金多非所慕¶
直縁三釡慰親歡¶
　　　端午日(少/作)¶
<pb:KR4d0136_WYG_042-1b>¶
悠悠南北各天涯欲望鄉闗眼已花憶得親庭誰共語¶
應憐遊子未還家¶
　　　渚宫觀梅寄康侯¶
欲驅殘臘變春風只有寒梅作選鋒莫把䟱英輕鬬雪¶
好藏清艷月明中¶
　　　勉謝自明¶
少年力學志須彊得失由來一夢長試問邯鄲欹枕客¶
人間幾度熟黄粱¶
<pb:KR4d0136_WYG_042-2a>¶
　　　臘月見桃花¶
脂臉輕勻作艷粧未應潔白似梅香夭紅不見凌霜操¶
漫向春前取次芳¶
　　　過蘭溪¶
紛紛朝市競秋毫江上霜風正怒號不問揚瀾與彭浪¶
翩然東下日千艘¶
　　　夜雨¶
似聞䟱雨打篷聲枕上悠揚夢半醒明日覺來渾不記¶
<pb:KR4d0136_WYG_042-2b>¶
隔船相語過前汀¶
　　　重經烏石舖¶
夾屋青松翠靄中去年經此亦匆匆重來烏石岡頭路¶
依舊松聲帶曉風¶
　　　江上¶
寒雲幕羃結秋隂月淡霜娥冷不禁更祝江波休蕩漾¶
莫令清影碎浮金¶
　　　淮上獨酌¶
<pb:KR4d0136_WYG_042-3a>¶
廉纎晚雨洗輕塵天淡雲浮夜色新賴有麯生風味好¶
不須邀月作三人¶
　　　吳國華暗香亭¶
漫愁青女妬新粧已有風傳處處香試問隠淪溪上客¶
欲將春色若為藏¶
　　　虗心亭¶
山横鰲背碧㠝岏亭對浮筠縹緲間(拾遺記蓬萊山有紫/浮筠之榦葉青莖)¶
蕭散誰為三徑侣祗應長共白雲閒¶
<pb:KR4d0136_WYG_042-3b>¶
　　　容照巖¶
清時投迹在嶔崟一穴晴光破晚隂刺草未容忘魏闕¶
故應長有子牟心¶
　　　藏春峽¶
山衘幽徑碧如環一壑風烟自往還不似武陵流出水¶
殘紅那得到人間¶
　　　緑隂亭上(吳先/生家)¶
沙邉幽鳥傍清漪瀧下漁船逆浪歸身在輞川圖畫裏¶
<pb:KR4d0136_WYG_042-4a>¶
晴空惟欠雪花飛¶
　　　病中作¶
通衢隔轍斷經過門巷空無雀可羅驅去兒童卧虗室¶
蕭然惟一病維摩¶
　　　春波亭上¶
城頭飛葢映朝暉向晚遊人興未移安得魯陽酣戰手¶
為留羲馭更遲遲¶
　　　安禮以宏詞見勉因成絶句奉寄¶
<pb:KR4d0136_WYG_042-4b>¶
萬鍾身外一牛毛斗禄紛紛漫自勞窮涸寧為獱獺笑¶
未容仰首試鳴號¶
　　　感事¶
桑麻腴地莽榛荆騎士西來劍㦸腥藜藿陋儒心更鄙¶
但思干羽舞虞廷¶
　　　藍田溪上¶
夾籬桃李趂溪斜淺淺清流映落花欲問武陵源上路¶
度雲穿石認胡麻¶
<pb:KR4d0136_WYG_042-5a>¶
　　　白公草堂¶
爐峯裊裊曉烟輕雲入屏幃一枕清髙興自應無世累¶
獨於妾馬未忘情¶
　　　久旱¶
農郊阡陌起黄塵望斷天涯絶㸃雲䟱懶無情訟風伯¶
幽窻時讀退之文¶
　　　過七里瀨¶
拂雲髙鴈倚風摶下視平湖萬里寛搔首扁舟又東去¶
<pb:KR4d0136_WYG_042-5b>¶
錢塘江上看波瀾¶
扁舟東下幾時還一席飛帆挿羽翰囘首嚴陵臺上月¶
清風千古逼人寒¶
　　　勉懐¶
紛紛於我未忘情䟱懶多應捨怨憎便好世間師栁惠¶
不須巖下問孫登¶
　　　梭山候潮(十一日潮起信/是日潮小不到)¶
向晚牛羊沙岸歸落帆烟浦候潮時誰言江上須忠信¶
<pb:KR4d0136_WYG_042-6a>¶
潮到于今自失期¶
　　　徐郎廟¶
古廟靈塲枕碧巔松楸依約鎻風烟羽毛一去無消息¶
墮落人間幾百年¶
　　　送陳幾叟南歸(三首年/丙戌)¶
連墻東郭倦追尋髙卧毗耶老病侵自愧屠龍真拙技¶
漫令吾子費千金¶
霾風霪雨濕征裾隔雨樓臺半有無南去定逢韓閣老¶
<pb:KR4d0136_WYG_042-6b>¶
歸愚當見問夷塗(是時幾叟過/四明見了翁)¶
幾年夢想到親闈身逐行雲萬里飛苕水未殊沂上樂¶
春風無負舞雩歸(初授/餘杭)¶
　　　和陳瑩中了齊自警六絶¶
畫前有易方知易歴上求𤣥恐未𤣥白首紛如成底事¶
蠧魚徒自老青編¶
八荒同宇混車書一視那知更有渠憑軾自應由砥道¶
徑蹊無處問歸與¶
<pb:KR4d0136_WYG_042-7a>¶
行藏須信執中難時措應容道屢遷一日全牛無肯綮¶
騞然投刄用方安¶
造次欲安嗟孰是參前無物若為書蕭條此意人誰問¶
興廢由來命也與¶
聖門事業學須彊俚耳從來笑折揚詭遇得禽非我事¶
但知無有是吾鄉¶
盈科日進幾時休到海方能止衆流只恐達多狂未歇¶
坐馳還愛鏡中頭¶
<pb:KR4d0136_WYG_042-7b>¶
　　　　附了翁自警¶
　本無一字堯夫易八十一篇揚子𤣥今古是非那復¶
　辨仲尼尤不廢韋編¶
　文章難寫伏羲書字外成篇始見渠賜也能分可不¶
　可一瓢居士只如愚¶
　過時不易始為難執處那知是變遷度盡千山無鳥¶
　迹不勞傳語報平安¶
　手在何憂弓力彊巧窮那得必穿楊太和有味人人¶
<pb:KR4d0136_WYG_042-8a>¶
　飲誰識醒時是醉鄉¶
　仲由行行終身誦師也堂堂帶上書五柳却能知此¶
　意無絃琴上賦歸與¶
　只説為山不説休山成日夜水横流惜哉覆簣成迷¶
　復只欠當初一掉頭¶
　　　閒居書事¶
輕風拂拂撼孤檉庭户蕭然一室清隔葉蟬鳴㣲欲斷¶
又聞餘韻續殘聲¶
<pb:KR4d0136_WYG_042-8b>¶
　　　送席二(伊川壻/)¶
摳衣丈席想多聞髙節應能與俗分不用卑飛入幽谷¶
定知喬木在青雲¶
　　　寄游定夫(在潁昌從/明道先生)¶
綘帷燕侍毎從容一聽㣲言萬慮空却愧猶懸三釡樂¶
未能終此挹清風¶
蕭條清潁一茅廬魂夢長懐與子俱五里橋西楊栁路¶
可能鞭馬復來無¶
<pb:KR4d0136_WYG_042-9a>¶
　　　含雲寺書事六絶句¶
獸駭禽鳴翳蔚中難將此意問鴻䝉縈囘小徑蒼苔滑¶
杖屨從今恐不通¶
北山山下一漁翁形解心凝骨已融支枕睡餘人寂寂¶
一軒明月滿窻風¶
山前咫尺市朝賖垣屋蕭條似隠家過客不須擕鼓吹¶
野塘終日有鳴蛙¶
夾屋青松長數圍午風揺影舞僛僛幽禽葉底鳴相應¶
<pb:KR4d0136_WYG_042-9b>¶
時引(一作/曵)殘聲過别枝¶
竹間幽徑草成圍藜杖穿雲翠滿衣石上坐忘驚覺晚¶
山前明月伴人歸¶
蝶夢輕揚一室空夢囘誰識此身同窻前月冷松隂碎¶
一枕溪聲半夜風¶
　　　荷花¶
照眼紅雲鬬晚霞重重青葢半傾斜㑹須直跨三千仞¶
移取峯頭十丈花¶
<pb:KR4d0136_WYG_042-10a>¶
　　　宜春溪¶
斜斜䟱栁照清漪藉藉殘紅自滿蹊刺眼藤稍牽不斷¶
欲尋流水路還迷¶
　　　宜春道上¶
艷杏夭桃日日稀空餘淑氣尚遲遲誰人為作留春計¶
莫放風花自在飛¶
　　　過豐城¶
清江𣺌𣺌緑浮天博物無人繼昔賢應有斗間靈氣在¶
<pb:KR4d0136_WYG_042-10b>¶
誰能更與斸龍泉¶
　　　瀏陽五咏¶
洄淵浩蕩白鷗飛老懶時來坐釣磯岸幘行人聊自適¶
不應憔悴似湘縲　右渭水¶
簾捲晴空獨倚欄冥鴻㸃㸃有無間秋風注目無人㑹¶
時與白雲相對閒　右歸鴻閣¶
芙蓉彫盡蕙蘭芳杖屨翛然一漫郎鳬鶴短長寧復(一/作)¶
(無/足)問但知鵬鷃兩相忘　右飛鷃亭¶
<pb:KR4d0136_WYG_042-11a>¶
柔條䟱蔓緑交加烟鎻雲涵去路賖繡紱貂纓無處問¶
空餘雞犬兩三家　右相公臺¶
聖童去後水雲門陳迹難尋草木間獨有㣲言傳逸史¶
洞天寂寂(一作/從此)在人寰　右洞陽(孫思邈/修真所)¶
　　　縣齋書事¶
簿書投老豈身謀朱墨紛紛晚即休平世功名歸稷禹¶
一瓢吾欲慕巢由¶
一去人間二十年空餘飛雪上華顛清時最有求田樂¶
<pb:KR4d0136_WYG_042-11b>¶
未愧陳登榻上眠¶
身名於我兩悠悠形影相忘懶贈酬擬把一竿滄海去¶
飄然清世一虗舟(一作不應沙/上有驚鷗)¶
　　　醴陵丁君洋洋亭¶
依蒲泳藻兩相忘宛有江湖氣味長凭檻翛然真得計¶
秖應幽興在濠梁¶
　　　安西聞㨗(三首甫持節/吕吉)¶
鷹揚塞外得非熊萬里金城一箭通玉帳投壺隨燕豆¶
<pb:KR4d0136_WYG_042-12a>¶
坐看飛將縛驍戎¶
將軍新擁節旄閒紫塞雲浮豹尾班白首邉城休悵望¶
馬蹄未出玉門闗¶
雅歌不待來天馬謝質今應閉玉門早勒勲名上彛鼎¶
放囘春色滿乾坤¶
　　　出尉氏¶
隔林殘雪㺯輕風日射晴光玉縷紅桃杏渾如梅欲綻¶
直疑身在故園中¶
<pb:KR4d0136_WYG_042-12b>¶
　　　感事¶
權門車馬日紛紛寂寞多應笑子雲𤣥白定知非世尚¶
解嘲那復彊云云¶
　　　過廬山遇雨¶
江風吹雨逐人來行過山前首重囘絶頂隔雲看不見¶
石稜崖角獨崔嵬¶
　　　題詩長老壁¶
維摩病士意超然邊腹便便但晝眠共説平時忙底事¶
<pb:KR4d0136_WYG_042-13a>¶
烹茶煮藥過殘年¶
　　　東林道上閒步三首¶
寂寞蓮塘七百秋溪雲庭月兩悠悠我來欲問林間道¶
萬疊松聲自唱酬¶
百年陳迹水溶溶尚憶髙人寄此中晉代衣冠誰復在¶
虎溪長有白蓮風¶
碧眼龎眉老比丘雲根髙卧語難酬蕭然丈室無人問¶
一炷爐峯頂上浮¶
<pb:KR4d0136_WYG_042-13b>¶
　　　江上夜行(赴荆/南道)¶
冰壺瀲灧接天浮月色雲光寸寸秋(古别離云碧瀾/之下寸寸秋色)不¶
用乘槎厲東海一江星漢擁行舟¶
　　　過石首謁縣官囘有作(壬午十/二月)¶
萬事紛紛醉即休無功可作酒泉侯誰能載取千缸去¶
且向舟中打拍浮¶
　　　直舍書事¶
鱗鱗池面水初生萍底青蛙自在鳴誰使幽庭當鼓吹¶
<pb:KR4d0136_WYG_042-14a>¶
雨餘時聽作新聲¶
　　　登峴首阻雨(時自荆/南入京)¶
羊公風績幾經秋獨遶龜趺為少留欲問荆人尋舊事¶
一江清泚自東流¶
江浮雲影抱層欄雲外青山一水間盡日倚䦨看不足¶
杖藜欲去更囘還¶
江風飛雨上雕欄庭樹蕭蕭景自閒向晚㣲雲遮不盡¶
好山渾在有無間¶
<pb:KR4d0136_WYG_042-14b>¶
庭前古木已經秋天外行雲暝不收倚杖却尋山下路¶
一川風雨濕征輈¶
　　　春早¶
雲天羃羃漏㣲光䟱懶惟添睡思長枕上隔籬聞鳥語¶
半殘春夢更悠揚¶
此身如幻病何傷白日無人景自長寄傲南窻容膝地¶
時時飛夢(一作/清夢)到羲皇¶
過簷赫日晝如燔睡轉庭隂始一反縱有諸人來問疾¶
<pb:KR4d0136_WYG_042-15a>¶
毘耶居士已忘言¶
寄形一榻日蘧然倚杖支頤髻指天莫逆過門無子祀¶
時來鑑井自跰&KR1271;¶
古椿朝菌已忘年貧病寧須更問天石彈不妨隨物化¶
自求鴞炙自應便¶
　　　病起¶
竹風帯雨作秋聲半睡惟聞鳥雀爭老病衰殘惟骨立¶
白頭看鏡不須驚¶
<pb:KR4d0136_WYG_042-15b>¶
　　　題陳宣事烟波泛宅¶
忘懐纓紱寄浮居來泛烟波擬釣徒我欲他時清洛上¶
為君正櫓作鯔鯔¶
　　　偶成¶
緑鬂潛驚老境催更憐衰病困低囘但知周道平如砥¶
莫問瞿唐灧預堆¶
悠揚春夢成幽興冷落溪光照酒巵天闊雲浮遮不盡¶
浪平風過舞漣漪¶
<pb:KR4d0136_WYG_042-16a>¶
　¶
　¶
　¶
　¶
　¶
　¶
　¶
　¶
<pb:KR4d0136_WYG_042-16b>¶
　¶
　¶
　¶
　¶
　¶
　¶
　¶
　龜山集巻四十二¶
